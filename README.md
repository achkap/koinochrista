# Κοινόχρηστα Πολυκατοικίας
Υπολογισμός κοινοχρήστων πολυκατοικίας σε Python

## Περιγραφή 
Πολλές πολυκατοικίες χρησιμοποιούν ωρομέτρηση, για να μετρήσουν το μερίδιο κάθε διαμερίσματος στη συνολική κατανάλωση πετρελαίου, που χρησιμοποιούν για τη θέρμανση. Η κύρια δυσκολία για τον υπολογισμό των επιμέρους ποσών, είναι ότι εξαρτάται από το συνολικό ποσό του πετρελαίου, τον αριθμό των διαμερισμάτων, καθώς και τα τετραγωνικά του κάθε διαμερίσματος. Τα υπόλοιπα κοινόχρηστα ποσά, είναι μια απλή διαίρεση του συνολικού ποσού με το συνολικό αριθμό των διαμερισμάτων.
Ο κύριος λόγος υλοποίησης είναι ότι δεν υπάρχει καμία εφαρμογή ελεύθερη στο διαδίκτυο, για τον εύκολο υπολογισμό των μεριδίων του πετρελαίου θέρμανσης, εισάγοντας απλά τα δεδομένα των τετραγωνικών και των ωρών χρήσης. Για να κρατήσουμε απλή την εφαρμογή κι εύκολα χρησιμοποιήσιμη από τον καθένα, θα αφήσουμε έξω, τα μέρη της εξίσωσης που έχουν να κάνουν με μελέτες μηχανικού (απώλειες θερμότητας, συντελεστής παραμένουσας επιβάρυνσης της ιδιοκτησίας), ώστε ένας μέσος χρήστης, να μπορεί να υπολογίσει το κόστος του πετρελαίου θέρμανσης και των άλλων κοινόχρηστων ποσών.

## Μεθοδολογία
Η υλοποίηση της εφαρμογής θα ξεκινήσει με τον υπολογισμό μόνο του πετρελαίου θέρμανσης και στη συνέχεια θα προστεθούν και τα άλλα κοινόχρηστα ποσά, όπως ρεύμα, καθαριότητα, ασανσέρ (ανάλογα με τον όροφο) κλπ. 
Για το λόγο αυτό θα γραφτεί κώδικας σε Python, ενώ στη συνέχεια θα προστεθεί και GUI, χρησιμοποιώντας το εργαλείο για GUI στην Python, Tkinter.
Θα γίνει και προσπάθεια, να αποθηκεύονται τα δεδομένα, ώστε να δημιουργείται μια βάση δεδομένων, η οποία θα μπορεί να εξαχθεί και σε excel.
